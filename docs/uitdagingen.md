---
layout: page
title: Oriëntatie Uitdagingen
permalink: /uitdagingen/
---

# ITvitae Oriëntatie Uitdagingen

## Inleiding

De eerste reeks uitdagingen valt onder het kopje algemeen.
Uitdagingen worden daarna gepresenteed per thema (security, networking, Linux, et cetera).
Per thema worden opdrachten aangeboden op de niveaus beginner, gevorderd en geavanceerd.

### Hoe haal je het meeste uit deze uitdagingen?

Voordat je aan de slag gaat is het altijd een goed idee om een uitdaging en alle bijbehorende stappen eerst helemaal van begin tot einde te lezen.

Goed om te onthouden:
- Het gaat nooit om snelheid of resultaat, maar om het proces.
- Lukt het even niet? Neem even vijf minuten pauze.
- Geef niet te snel op, maar zorg dat het leuk blijft!

Gebruik je graag ChatGPT?
Vraag deze dan hooguit om definities van termen.
Voor het oplossen van de uitdagingen gebruik je je favoriete zoekmachine.

### Ten slotte

Ten slotte willen we je nog even iets heel belangrijks mee geven.
Allicht heb je nu nog het idee dat je bepaalde software nodig hebt om efficient te kunnen werken.
Dit is zeker niet het geval.

De bekende Linux distributie "Kali" op je computer installeren maakt je niet vanzelf een hacker.
Microsoft VS Code op je computer installeren maakt je niet meteen een programmeur.
Et cetera.

Wat heb je dan wel nodig?
Een tekst editor en een webbrowser.
Misschien heb je al een favoriete tool, zo nee, dan staan hieronder suggesties.

Betreffende je text editor:
Op Windows raden we je aan om met Notepad te werken (of Notepad++ te downloaden).
Op MacOS kun je gebruik maken van TextEdit.
Maak je gebruik van een Linux distributie? Dan zit er vast ergens in je systeem een Notepad-achtige tool.

Betreffende je browser:
Maak gebruik van Mozilla Firefox, Apple's Safari of Google's Chrome of Chromium.

## Algemene uitdagingen

### Beginner: Word VS Notepad

Weet jij wat het verschil is tussen Microsofts Word en Notepad?
Welke tool is waar goed voor?
Welke tool ga je gebruiken om de programmeer uitdagingen in op te lossen?

### Beginner: Download Windows, op legale wijze

Weet jij hoe je aan een legale kopie van Windows kunt komen?
Let op, we bedoelen hier geen Windows product code, maar een *image* (virtuele versie) van een Windows installatie DVD.

- Microsoft geeft Windows 11 installatie bestanden gratis weg, download er een van Microsoft voor een Windows 11 versie in jouw favoriete taal.

### Beginner: Emuleer

Benodigdheden:
- Het spel Dune, deze kun je hier downloaden: https://www.myabandonware.com/game/dune-23h
- De emulator DOSBox, deze kun je hier downloaden: https://www.dosbox.com/

Beantwoord eerst de volgende vragen:

- Wat is emulatie?
- Waar wordt emulatie allemaal voor gebruikt?
- Wat is MS DOS?

Probeer nu de volgende stappen uit te voeren:

- Installeer DOSBox.
- Installeer Dune.
- Test of het spel daadwerkelijk werkt:
 - Werkt het geluid?
 - Werken toetsenbord en of muis?
 - Werkt video?

Let op: het doel is hier niet het spelen van het spel, dat kan gewoon via bovenstaande link.
Sta tijdens alle installatie en configuratie procedures ook even stil bij wat je aan het doen bent.

### Beginner: Blokkeer

Benodigdheden:
- Google Chrome of Firefox

- Installeer de *addblocker* genaamd *uBlock Origin* in je Chrome of Firefox.
- Hoe zet je uBlock tijdelijk uit?

### Beginner: Bekijk je BIOS/UEFI

Benodigdheden:
- PC (met Windows, GNU/Linux distributie of zonder besturingssyteem)

Heb je wel eens naar de BIOS/UEFI op je computer gekeken?
Weet je eigenlijk wel wat een BIOS en een UEFI zijn?

- Mocht je onbekend zijn met de termen BIOS en UEFI, lees je hier dan eens over in.
- Verschaf je zelf toegang tot je BIOS/UEFI.
- Is jouw firmware een BIOS of UEFI?
- Neus eens rond:
 - Bekijk de interface eens goed; wat kun je hier allemaal aanpassen en instellen?
 - Hoe sla je eventuele veranderingen wel of niet op?
 - Hoe komt je weet uit je BIOS/UEFI omgeving?

### Gevorderd: Virtualiseer Windows

Benodigdheden:
- VirtualBox, deze kun je hier downloaden: https://www.virtualbox.org/
- Windows 11 installatie ISO

Het is mogelijk om een virtuele computer in je computer te draaien.
Dit is praktisch, omdat fysieke computers nu eenmaal duur zijn en ruimte in beslag nemen.
Daarnaast zijn virtuele computers heel handig als oefenomgeving.

Maak geen gebruik van eventuele automatische installaties.

- Lees je zonodig in over *Virtual machines* (ook wel *VMs*) en VirtualBox.
- Maak een nieuwe virtuele computer aan:
 - Wat voor specificaties wil je deze machine gaan geven?
 - Zorg je voor genoeg opslag zodat Windows straks past?
 - Zorg je er voor dat je niet te veel opslag van je computer in beslag neemt?
- Gaat er iets niet goed? Smijt je VM en eventuele gekoppelde opslag dan weg en begin simpelweg opnieuw.
- Installeer Windows 11 op je virtuele computer.
- Test of je Windows installatie daadwerkelijk werkt:
 - Log eens in.
 - Werken geluid, toetsenbord, muis en de netwerkverbinding?

Tip: Lees meer dan een artikel, blogpost of handleiding betreffende Virtual Machines voordat je aan de slag gaat.

### Gevorderd: Virtualiseer Debian

Zie bovenstaande uitdaging.

- Download een Debian ISO van de Debian website.
- Maak een nieuwe VM aan en doe hetzelfde als in bovenstaande uitdaging.

### Gevanceerd: Probeer Vim

Kwestie van Vim met je package manager installeren en `vimtutor` uitvoeren.
Daarna lees je simpelweg wat er staat en volgt de instructies in het document.

## Uitdagingen per track

Verdere uitdagingen per track:

- [Cyber Security Specialist](/uitdagingen/cyber)
- [Data Engineer/Data Scientist](/uitdagingen/data)
